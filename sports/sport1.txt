बागलुङ — बागलुङ जेसिजले आयोजना गरेको फुटसल प्रतियोगिताको उपाधि बैंकर्स एसोसिएसन बागलुङले हात पारेको छ । बिहीबार भएको फाइनल खेलमा बैंकर्सले लियो क्लब अफ् कालीगण्डकीलाई ६–३ ले हराएको हो ।
फुटसल प्रतियोगिताको फाइनल प्रवेशका लागि बैंकर्सले बागलुङ नगरपालिका र कालीगण्डकीले नेपाल पत्रकार महासंघ बागलुङलाई पराजित गरेको थियो ।

आठ टिमले भाग लिएको प्रतियोगितामा क्वार्टरफाइनल यात्रा गर्दा महासंघले आयोजक जेसीजकै ‘बी’ टिमलाई पराजित गरेको थियो भने कालीगण्डकीले रोट्रयाक्ट क्लब अफ बागलुङलाई पराजित गरेको थियो । बागलुङ नगरपालिकालाई पराजित गरेर बैंकर्स तथा आयोजक जेसिजले लियो क्लब अफ् बागलुङलाई पराजित गरेर क्वाटरफाइनल यात्रा तय गरेको थियो ।

जेसिजले सप्ताहव्यापी कार्यक्रमअन्तर्गत स्लो बाइक रेस प्रतियोगिता, विद्यालयस्तरीय खुला नृत्य प्रतियोगिता, समुदायमा भाषण कला तालिम, युवाहरूको हाइकिङलगायतका कार्यक्रम सञ्चालन गरेको अध्यक्ष सौरभ श्रेष्ठले जानकारी दिए ।